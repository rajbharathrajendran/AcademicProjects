கோரி முகமது அல்லது முஸாத்தீன் முகமது அல்லது ஷிஹாபுதீன் (Muhammad of Ghor) or (Mu'izz ad-Din Muhammad) or Shihab ad-Din) (1149 - மார்சு 15, 1206), கோரியை தலைநகராகக் கொண்டு, கோரி அரசை (Ghurid Empire) தன் உடன் பிறந்தவன் கியாசுதீன் முகமதுடன் 1173 முதல் 1202 வரை கூட்டாகவும், பின் 1202 முதல் 1206 முடிய தனி உரிமையுடனும் ஆட்சி புரிந்தவர்.
தெற்காசியாவில் இசுலாமிய ஆட்சி அமைய அடித்தளமிட்டவர் கோரி முகமது. தற்கால ஆப்கானிஸ்தான், பாகிஸ்தான், இந்தியா, தஜிகிஸ்தான், துர்க்மோனிஸ்தான் நாடுகளை கைப்பற்றி ஆட்சி செய்தவர்.
கசினி முகமதுவின் தலைநகரான கஜினியை 1173இல் கைப்பற்றி கசினி அரச குலத்தை அழித்து, வட இந்தியாவை கைப்பற்ற படையெடுத்தார். 1175இல் முல்தான் பகுதியை ;பஷ்டூன் இன ஹமித் லூடியிடமிருந்து கைப்பற்றி பின் உச் (Uch) பகுதியையும் கைப்பற்றினார். 1186இல் லாகூரைக் கைப்பற்றி கோரி அரசுடன் இணைத்தார். 1202இல் கோரி அரசின் சுல்தானாக, 1206இல் ஜீலம் அருகே கொலை செய்யப்பட்டு இறக்கும் வரை ஆட்சி புரிந்தார்.
இந்திய படையெடுப்புகள்[தொகு]

மேற்கோள்கள்[தொகு]
உசாத்துணை[தொகு]
